# Explicitní model vyhořívání aktinoidů
Celozónové výpočty neutronově-fyzikálních charakteristik jsou prováděny pomocí makrokódů, ve kterých je díky požadavkům na krátký výpočetní čas nezbytné přistoupit k řadě zjednodušení. Mezi ně patří i parametrizace makroskopických účinných průřezů, jejíž možné zpřesnění je tématem výzkumného úkolu. Práce se nejprve zabývá zhodnocením spolehlivosti parametrizace v makrokódu ANDREA a na základě těchto výsledků je popsán a implementován model řetězce aktinoidů <sup>238</sup>U - <sup>239</sup>Pu, který je zamýšlen použít pro zpřesnění parametrizace makroskopických účinných průřezů. Modelem predikované atomové hustoty aktinoidů jsou využity k opravě makroskopických účinných průřezů, která zohledňuje spektrální historii vyhořívání. Ve výzkumném úkolu jsou navrženy opravy pomocí přímé úpravy atomových hustot aktinoidů a pomocí parametrizace s využitím atomové hustoty <sup>239</sup>Pu.
